# Individuele bijdrage / Portfolio van Lars Rook

## **Week 2**

We hebben met elkaar bedacht hoe we het project willen aanpakken, Sjoerd kwam met een mogelijkheid: hij heeft een framework die volgens hem super handig kan zijn en zeker met wat we moeten doen voor de proftaak. Hier had niet iedereen het volle vertrouwen in, maar na een korte uitleg was het merendeels bij iedereen wat duidelijker hoe het framework werkt. Dus kozen we voor het framwork. Na het bespreken over hoe we het willen aanpakken, zijn we aan de slag gegaan met het Plan Van Aanpak(PVA). We hebben 6 hoofdstukken geschreven en we hebben het zo verdeeld dat iedereen een hoofdstuk schrijft voor het PVA. Wat we ook nog hebben besproken en gemaakt met zijn allen, zijn het samenwerkingscontract en de coding style. Naast al deze documentatie, hebben we nog besproken hoe we willen comuniceren binnen de groep. Hier uit hebben we vast gelegd dat we alle documentatie op een one drive zetten en voor besprekingen/mededelingen gebruiken we discord of whatsapp. 
Voordat we begonnen met het schrijven van de code, hebben we een globale klassendiagram gemaakt voor de agenda. 

![agenda uiterlijk](/resource/classdiagramAgenda.png "agenda")
Hierin hebben we ook gedacht in de vorm van het framework, zodat het goed aansluit.

En eindelijk waren we na al de documentatie, begonnen aan het schrijven van code voor de Agenda Module. Dit was even lastig omdat we nog niet echt wisten waar welke code/informatie hoorde te staan. Maar we gingen het toch proberen en hebben na die dag al iets visueels kunnen krijgen met het weergeven van de uren blokjes. Zo hebben we de dag afgesloten. 
Mijn bijdrage aan deze dag is:
ik heb met de opbouw van de code deelgenomen, zo heb ik eerst voor mezelf het framework doorgenomen om het beter te snappen hoe alles werk. Na dit heb ik Fabian geholpen met het scrhrijven van de code voor het uiterlijk van de agenda. Zo hebben we het voor elkaar gekregen dat er een les blokje(dus een les uur) zichtbaar op de goede tijd weergegeven wordt. Alleen werkt het in de horizontale as en nog niet op de verticale plaatsen. 
Dit is wat we hebben gemaakt en met wat we hebben gemaakt ben ik zeer tevreden: 
![agenda uiterlijk](/resource/agendaBegin.png "agenda")


Er was een keuze voor de groep om nog door te werken maar we hebben het voor nu zo gelaten met wat we hebben en er later mee verder gaan, want het concentratie niveau was aan de mindere kant aan het worden. Toch was het na deze sessie het nog niet helemaal bij iedereen zeker of het framework goed implementeerbaar zal zijn, dus dat iedereen er mee overweg kan. We hebben dan ook onder elkaar gezegd: kijk goed in het framework en als je iets niet begrijpt, stel de vraag dan en blijf er niet mee zitten. Ook, oefen zo veel mogelijk zodat het framework bekender bij jezelf wordt en dat het dan makkelijker wordt om bepaalde dingen te implementeren. Als er toch niet iets duidelijk is of je komt ergens echt niet uit, Sjoerd is er altijd om te helpen waar nodig. Dit heeft hij zelfs gezegd en ook aangezien het zijn framework is, kan hij het beste je uitleg geven over hoe het in elkaar zit. Tot nu toe is de samenwerking super goed.

---
## **Week 3**

De code die we vorige week hadden geschreven was niet al te best in combinatie met het framework, waardoor we veel code moeten omschrijven. Wat voornamelijk omgeschreven moest worden is het uiterlijk van de agenda module/GUI, die stond helemaal op de verkeerde plek in het framework. Ik had al geprobeerd het weekend voor de maandag van de derde week om de agenda op de goede plek te zetten maar dit veriep niet al te goed. Na enige tijd er aan gewerkt te hebben, is het me die dag niet geluk. Dit heb ik ook besproken binnen de groep tijdens het senior gesprek van week 3. In het gesprek moesten we met zijn allen een duidelijke beslissing maken over het framework, omdat nog niet iedereen er heel erg enthousiast er over was. Ook een reden waarom we de beslissing moesten maken is dat we anders in een enorme tijdsnood konden komen, we hadden daarom twee keuzes:
- het framework gebruiken van Sjoerd en een goede basis hebben voor de code van het project. Maar dan wel er mee leren omgaan, dus het framework goed doornemen en uitleg vragen hoe iets in elkaar zit zodat we er goed (ook individueel) er mee om kunnen gaan.
- een frame van scratch maken, dus alles vanaf het begin van ons eigen maken, maar dit kost best wel wat tijd om dit goed op te zetten. En ook rekening houden met de data die er rond gaat, hoe gaan we dit regelen?(ook met updatetables werken?) 

 Uiteindelijk waren we tot een conclusie gekomen: we gaan het framework van Sjoerd toch gebruiken. Ik ben nog steeds een voorstander er voor om Sjoerd zijn framework te gebruiken, want zijn framework biedt veel functionaliteiten en het kan heel handig zijn voor de simulatie later in de proftaak. Al moet ik zeggen dat het wel, zeker in het begin, lastig was om het framework te gebruiken. Het begrijpen van het framework is niet heel erg lastig, het heeft een duidelijke doel en hoe het framework werkt. Maar het lastigste wat ik vond is het er mee werken, dus informatie op de goede plek zetten en dan sommige onderdelen met elkaar laten communiceren. Na het gesprek zijn we gelijk aan de slag gegaan en begonnen, nog een keer, met een uitgebreide uitleg van Sjoerd over zijn framework. Na de uitleg hebben we de taken die er waren verdeeld, dat heb ik ook aangekaart als groepsleider. Samen met Fabian ben ik begonnen aan het fixen van de agenda module/GUI, hierin hebben we heel veel aan kunnen doen. Alle informatie die we eerst verkeerd hadden staan werden allemaal goed gezet in het framework. Ik heb voornamelijk naar de swiching gekeken van de agenda naar de simulatie in de GUI, dit is bijna af. Toen heb ik samen met Fabian gekeken hoe we de posities van de blok uren konden plaatsen op basis van de tijd waarop een les uur zich plaats vind. Dit is uiteindelijk gelukt. De agenda ziet er tot nu toe zo uit:

![agenda uiterlijk](/resource/agenda.png "agenda")
https://www.xaprb.com/blog/how-to-style-images-with-markdown/

Het is nog niet compleet af, maar het uiterlijk is al bijna klaar. Wat er nog gedaan moet worden:
- de tijden en lokalen moeten nog op een goede positie geplaatst worden.(Al zijn we er nog niet uit of we de lokalen of de klassen op de verticale 'as' willen hebben).
- de knoppen op een mooie plek zetten.
- de knoppen de functionaliteiten geven die ze moeten hebben. Dus wat de knoppen moeten doen.

Ik moet zeggend dat na deze sessie ik het framework nu wel beter snap, nu dat ik ook informatie heb verwerkt in het framework en het werkende heb gekregen. ik vind het uiteindelijk een goede beslissing om dit framework te gebruiken.

---
## Week 4


